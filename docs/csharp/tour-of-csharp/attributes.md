---
title: Attributi C# - Panoramica del linguaggio C#
description: Informazioni sulla programmazione dichiarativa con attributi in C#
ms.date: 08/10/2016
ms.assetid: 753bcfe2-7ddd-4487-9513-ba70937fc8e9
ms.openlocfilehash: 79bd14ebd3b25eabc0b9f7ed8f9e9585a050805f
ms.sourcegitcommit: 8699383914c24a0df033393f55db3369db728a7b
ms.translationtype: HT
ms.contentlocale: it-IT
ms.lasthandoff: 05/15/2019
ms.locfileid: "65634650"
---
# <a name="attributes"></a>Attributi

Tipi, membri e altre entità di un programma C# supportano modificatori che controllano alcuni aspetti del loro comportamento. L'accessibilità di un metodo, ad esempio, è controllata con i modificatori `public`, `protected`, `internal` e `private`. Il linguaggio C# generalizza questa funzionalità in modo che i tipi di informazioni dichiarative definiti dall'utente possano essere associati a entità di programma e recuperati in fase di esecuzione. I programmi specificano queste informazioni dichiarative aggiuntive definendo e usando ***attributi***.

Nell'esempio seguente viene dichiarato un attributo `HelpAttribute` che può essere inserito in entità di programma per fornire collegamenti alla documentazione correlata.

[!code-csharp[AttributeDefined](../../../samples/snippets/csharp/tour/attributes/Program.cs#L3-L20)]

Tutte le classi di attributo derivano dalla classe di base <xref:System.Attribute> fornita dalla libreria standard. Gli attributi possono essere applicati specificandone il nome (con eventuali argomenti) tra parentesi quadre appena prima della dichiarazione associata. Se il nome dell'attributo termina con `Attribute`, questa parte del nome può essere omessa quando si fa riferimento all'attributo. Ad esempio, è possibile usare `HelpAttribute` come segue.

[!code-csharp[AttributeApplied](../../../samples/snippets/csharp/tour/attributes/Program.cs#L22-L28)]

In questo esempio viene associato un attributo `HelpAttribute` alla classe `Widget` e viene aggiunto un altro attributo `HelpAttribute` al metodo `Display` nella classe. I costruttori pubblici di una classe di attributo controllano le informazioni che devono essere specificate quando l'attributo è associato a un'entità di programma. È possibile specificare informazioni aggiuntive facendo riferimento a proprietà di lettura/scrittura pubbliche della classe di attributo, ad esempio il riferimento alla proprietà `Topic` precedente.

I metadati definiti dagli attributi possono essere letti e modificati in fase di esecuzione usando la reflection. Se un attributo viene richiesto usando questa tecnica, il costruttore della classe di attributo viene richiamato con le informazioni specificate nell'origine del programma e viene restituita l'istanza dell'attributo risultante. Se sono state fornite informazioni aggiuntive tramite proprietà, queste vengono impostate sui valori specificati prima che venga restituita l'istanza dell'attributo.

L'esempio di codice seguente illustra come ottenere le istanze di `HelpAttribute` associate alla classe `Widget` e al relativo metodo `Display`.

[!code-csharp[AttributeRead](../../../samples/snippets/csharp/tour/attributes/Program.cs#ReadAttributes)]

>[!div class="step-by-step"]
>[Precedente](delegates.md)
