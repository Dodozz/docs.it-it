---
title: Introduzione a C# - Esercitazioni interattive
description: Imparare a usare C# nel browser e introduzione all'ambiente di sviluppo
ms.date: 01/30/2018
ms.custom: mvc
ms.openlocfilehash: bfd08c0885351cebb0b2d7a45e93de20fa1bc97f
ms.sourcegitcommit: c93fd5139f9efcf6db514e3474301738a6d1d649
ms.translationtype: HT
ms.contentlocale: it-IT
ms.lasthandoff: 10/27/2018
ms.locfileid: "50186169"
---
# <a name="introduction-to-c"></a>Introduzione a C# #

Queste sono le esercitazioni di introduzione a C#. iniziano con lezioni interattive che è possibile eseguire nel browser.

Nella prima lezione vengono spiegati i concetti di C# usando piccoli frammenti di codice. Si apprenderanno le nozioni di base della sintassi di C# e si scoprirà come usare i tipi di dati come stringhe, numeri e valori booleani. Tutte le istruzioni sono interattive e si imparerà a scrivere e a eseguire codice in pochi minuti. Per queste prime lezioni non è richiesta alcuna conoscenza pregressa di programmazione o del linguaggio C#.

Tutte le esercitazioni introduttive successive alla lezione relativa a Hello World sono disponibili tramite l'esperienza del browser online o [nell'ambiente di sviluppo locale](local-environment.md). Alla fine di ogni esercitazione, è possibile scegliere se continuare con la successiva lezione online o nel proprio computer. Sono disponibili collegamenti che aiutano a configurare l'ambiente e continuare con l'esercitazione successiva nel computer.

## <a name="hello-worldhello-worldyml"></a>[Hello world](hello-world.yml)

Nell'esercitazione [Hello World](hello-world.yml) verrà creato il programma C# più semplice. Si esaminerà il tipo `string` e verranno illustrate le procedure per lavorare con il testo.

## <a name="numbers-in-cnumbers-in-csharpyml"></a>[Numeri in C#](numbers-in-csharp.yml)

Nell'esercitazione [Numeri in C#](numbers-in-csharp.yml) si apprenderà come i computer archiviano i numeri e come eseguire calcoli con tipi numerici diversi. Verranno illustrati i concetti di base degli arrotondamenti e le procedure per eseguire calcoli matematici con C#. Questa esercitazione è disponibile anche per l'[esecuzione in locale nel computer](numbers-in-csharp-local.md).

In questa esercitazione si presuppone che sia stata completata in precedenza la lezione [Hello world](hello-world.yml).

## <a name="branches-and-loopsbranches-and-loopsyml"></a>[Rami e cicli](branches-and-loops.yml)

L'esercitazione [Rami e cicli](branches-and-loops.yml) illustra le nozioni di base per la selezione di percorsi di esecuzione del codice diversi in base ai valori archiviati nelle variabili. Si apprenderanno i concetti fondamentali del flusso di controllo, ovvero i meccanismi in base ai quali i programmi prendono decisioni e scelgono azioni diverse. Questa esercitazione è disponibile anche per l'[esecuzione in locale nel computer](branches-and-loops-local.md).

Questa esercitazione presuppone che siano state completate le lezioni [Hello World](hello-world.yml) e [Numeri in C#](numbers-in-csharp.yml).

## <a name="string-interpolationinterpolated-stringsyml"></a>[Interpolazione di stringhe](interpolated-strings.yml)

L'esercitazione [Interpolazione di stringhe](interpolated-strings.yml) illustra come inserire valori in una stringa. Si apprenderà come creare una stringa interpolata con espressioni C# incorporate e come controllare la formattazione della stringa di output. Questa esercitazione è disponibile anche per l'[esecuzione in locale nel computer](interpolated-strings-local.md).

In questa esercitazione si presuppone che siano state completate le lezioni [Hello World](hello-world.yml), [Numeri in C#](numbers-in-csharp.yml) e [Rami e cicli](branches-and-loops.yml).

## <a name="list-collectionlist-collectionyml"></a>[Raccolte di elenchi](list-collection.yml)

La lezione [Raccolte di elenchi](list-collection.yml) offre una panoramica delle raccolte di tipo List che consentono di archiviare sequenze di dati. Si apprenderà come aggiungere e rimuovere elementi, eseguire la ricerca di elementi e ordinare gli elenchi. Verranno esaminati diversi tipi di elenchi. Questa esercitazione è disponibile anche per l'[esecuzione in locale nel computer](arrays-and-collections.md).

Questa esercitazione presuppone che siano state completate le lezioni elencate in precedenza.

## <a name="introduction-to-classesintroduction-to-classesmd"></a>[Introduzione alle classi](introduction-to-classes.md)

Questa esercitazione finale è disponibile solo per l'esecuzione nel computer, usando l'ambiente di sviluppo locale e .NET Core.
Verrà illustrato come creare un'applicazione console e verranno presentate le funzionalità orientate a oggetti di base che fanno parte del linguaggio C#.

Questa esercitazione presuppone che siano state completate le esercitazioni introduttive online e che siano stati installati [.NET Core SDK](https://www.microsoft.com/net/download) e [Visual Studio Code](https://code.visualstudio.com/).