---
title: Operatore = - Riferimenti per C#
ms.custom: seodec18
ms.date: 06/21/2019
f1_keywords:
- =_CSharpKeyword
helpviewer_keywords:
- = operator [C#]
ms.assetid: d802a6d5-32f0-42b8-b180-12f5a081bfc1
ms.openlocfilehash: ef9c9bab5c1cebb06edf934254507180e2197349
ms.sourcegitcommit: a970268118ea61ce14207e0916e17243546a491f
ms.translationtype: HT
ms.contentlocale: it-IT
ms.lasthandoff: 06/21/2019
ms.locfileid: "67306558"
---
# <a name="-operator-c-reference"></a>Operatore = (Riferimenti per C#)

L'operatore di assegnazione `=` assegna il valore dell'operando a destra a una variabile, una [proprietà](../../programming-guide/classes-and-structs/properties.md) o un elemento [indicizzatore](../../../csharp/programming-guide/indexers/index.md) indicato dall'operando a sinistra. Il risultato di un'espressione di assegnazione è il valore assegnato all'operando a sinistra. Il tipo dell'operando destro deve corrispondere al tipo dell'operando sinistro o essere convertibile in modo implicito in esso.

L'operatore di assegnazione si associa all'operando a destra, che significa che un'espressione nel formato

```csharp
a = b = c
```

viene valutata come

```csharp
a = (b = c)
```

L'esempio seguente illustra l'utilizzo dell'operatore di assegnazione con una variabile locale, una proprietà e un elemento indicizzatore come operando sul lato sinistro:

[!code-csharp-interactive[simple assignment](~/samples/csharp/language-reference/operators/AssignmentOperator.cs#Simple)]

## <a name="ref-assignment-operator"></a>Operatore di assegnazione ref

A partire da C# 7.3, è possibile usare l'operatore di assegnazione ref `= ref` per riassegnare una variabile [locale ref](../keywords/ref.md#ref-locals) o [locale ref readonly](../keywords/ref.md#ref-readonly-locals). L'esempio seguente illustra l'uso dell'operatore di assegnazione ref:

[!code-csharp[ref assignment operator](~/samples/csharp/language-reference/operators/AssignmentOperator.cs#RefAssignment)]

Nel caso dell'operatore di assegnazione ref, il tipo dell'operando sinistro deve corrispondere a quello dell'operando destro.

Per altre informazioni, vedere la [nota relativa alla proposta di funzionalità](~/_csharplang/proposals/csharp-7.3/ref-local-reassignment.md).

## <a name="compound-assignment"></a>Assegnazione composta

Per un operatore binario `op`, un'espressione di assegnazione composta in formato

```csharp
x op= y
```

equivale a

```csharp
x = x op y
```

con la differenza che `x` viene valutato una sola volta.

L'assegnazione composta è supportata da operatori [aritmetici](arithmetic-operators.md#compound-assignment), [logici booleani](boolean-logical-operators.md#compound-assignment) e [logici bit per bit e shift](bitwise-and-shift-operators.md#compound-assignment).

## <a name="operator-overloadability"></a>Overload degli operatori

Un tipo definito dall'utente non può eseguire l'overload dell'operatore di assegnazione. Tuttavia, un tipo definito dall'utente può definire una conversione implicita in un altro tipo. In questo modo il valore di un tipo definito dall'utente può essere assegnato a una variabile, una proprietà o un elemento indicizzatore di un altro tipo. Per altre informazioni, vedere l'articolo relativo alla parola chiave [implicit](../keywords/implicit.md).

## <a name="c-language-specification"></a>Specifiche del linguaggio C#

Per altre informazioni, vedere la sezione [Operatori di assegnazione](~/_csharplang/spec/expressions.md#assignment-operators) della [specifica del linguaggio C#](../language-specification/index.md).

## <a name="see-also"></a>Vedere anche

- [Riferimenti per C#](../index.md)
- [Operatori C#](index.md)
- [ref (parola chiave)](../keywords/ref.md)
